.. MusicBrainz Documentation Project

.. https://musicbrainz.org/doc/Style/Language/Hungarian

Hungarian
=========

Status: **Official Style Guideline**

Magyarul
--------

**Együttesnevek**

**Az Osiris Kiadó Helyesírás c. kézikönyve szerint**

220\. o.

A kötőszó és a névelő kivételével a tulajdonnévi rész minden eleme nagy kezdőbetűs az együttesek, zenekarok nevében is, a típust jelölő név azonban kisbetűs, és különírandó: *Republic együttes*, *Kispál és* a *Borz*. A *Kodály vonósnégyes* és a *Tátrai-vonósnégyes* írásmódbeli különbsége abból adódik, hogy a *Kodály vonósnégyesben* a személynévi elem tiszteletbeli, felvett név, a *Tátrai-vonósnégyest* azonban valóban Tátrai Vilmos alapította. Az embercsoport vezetőjéről elnevezett gyűjtőnévi alakulatból akkor szokás elhagyni a kötőjelet, ha a szerkezet jelöletlen gyűjtőnévi része több különírt tagból álló szókapcsolat: *Bergendy koncert-*, *tánc- és szalonzenekar*, valamint ha a gyűjtőnévi rész több tagból álló idegen elnevezés; ebben az esetben a név összes elemét nagybetűvel szokás írni: *Takáts Tamás Dirty Blues Band*.

**Műcímek**

**A Magyar helyesírás szabályaiból**

198\. Az egyedi címeket, tehát a költői művek, könyvek, értekezések, cikkek, képek, szobrok, zeneművek, műsorszámok stb. címét a következőképpen írjuk. – Az egyszavas címeket nagybetűvel kezdjük: *Szózat*, *Hazám*, *Pályamunkások*, *Martinász*, *Álarcosbál*, *Zenedélelőtt* stb. – A többszavas címekben csak az első szót és a tulajdonneveket írjuk nagy kezdőbetűvel: *Magyar értelmező kéziszótár*, *Képes politikai és gazdasági világatlasz*, *Ember az embertelenségben*, *A kőszívű ember fiai*, *Tanulmányok Arany János költészetéről*, *Hajóvontatók a Volgán*, *Kis éji zene*, *Örökzöld dallamok*, *Kék fény stb*. Továbbá: *1916 őszén, IX. szimfónia* stb.

**Kiegészítések az Osiris Kiadó Helyesírás c. kézikönyve szerint**

238–239. o. […] a szerzők stiláris-művészi, tudományos vagy vallási okokból is kezdhetnek szavakat nagybetűvel a címben: *A Felfoghatatlanról és az Egyszülött dicsőségéről*, *A Hétfejű Tündér*, *A Négyszögletű Kerek Erdő*, *A Tűz csiholója*, *A Zöld Angyal*, *Gyászom a Színészkirályért*, *Szőlő és Bor*, *Töredékek Dani Uraságnak*. […]

Művészi célból előfordul kisbetűs címkezdet. Ezt folyamatos szövegben is meg kell őrizni: *Nagy László* pásztoRablók *című verse képvers*. […]

Speciálisak azoknak a zeneműveknek a címei, amelyek kezdetén moll szerepel, ugyanis a *moll* előtti betűjelzés mindig kisbetűvel írandó, és ezt címként is meg kell tartani: *d-moll zongoraverseny*. (Ezzel szemben a *D-dúr* mondat közben is nagybetűs.) Ugyancsak kisbetűvel íródhat a cím, ha három ponttal kezdődik: Tandori Dezső: „*…oda-oda néz: nem üres-e a jászol…*”.

Nem vonatkozik mindez azokra az esetekre, amikor egy könyv címlapján a figyelemfelhívás szándékával történik kisbetűsítés: Szemere Gyula könyvének a címe *Hogy is írjuk?*, annak ellenére, hogy a címlapon kis kezdőbetűs.


In English
----------

**Artist names**

Capitalize all words in the name of a musical ensemble except for articles, conjunctions and the part of the phrase describing the *type* of the ensemble (*együttes*, *zenekar*, *vonósnégyes* etc.): *Kispál és a Borz*, *Fonó zenekar*, *Magyar Rádió és Televízió szimfonikus zenekara*.

**Titles of works**

In titles of works, only the first word and proper names should be capitalized.

Exceptions:

   - Key signatures

      - The key note in a major key signature name should always be written with a capital letter: *Szerenád A-dúrban*.
      - The key note in a minor key signature name should always be written with a small letter, even at the start of a title: *d-moll zongoraverseny*.

   - Artist intent

      - Authors may choose to capitalize certain words in a title for artistic, scientific or religious reasons.
      - Similarly, a title may begin with a small letter as a form of artistic expression. Note that this should not be confused with cases where the title is set in small letters on the cover as a design choice.

   - A title may begin with a small letter following an ellipsis (…).
